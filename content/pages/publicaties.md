---
title: Publicaties/Media/Lezingen
template: page
slug: pages/publicaties
# draft: false
---

## Wat doe ik?
Ik schrijf artikelen in wetenschappelijke- en onderwijsvaktijdschriften, schrijf wetenschappelijke en populaire boeken over leren en het ontwerpen van onderwijs, geef lezingen en masterclasses aan leerkrachten/docenten en geef interviews in kranten en vaktijdschriften.

### Vakpublicaties
* [De holle retoriek van 21st century skills](https://www.scienceguide.nl/2017/12/holle-retoriek-21st-century-skills/)

### Interviews
* [Paul Kirschner: ‘De leraar moet geen hamburgerbakker van de McDonalds zijn’](https://www.nrc.nl/nieuws/2019/06/02/de-leraar-moet-geen-hamburgerbakker-zijn-a3962308)
* [Amerikaanse kookfreak](https://www.volkskrant.nl/nieuws-achtergrond/amerikaanse-kookfreak~b33f0c1e/)

### Lezingen
* [LEREN LEREN: Kun je nou beter wel of niet multitasken?](https://www.youtube.com/watch?v=6kf_dkadhzI)

### Boeken

* #### Op de Schouders van Reuzen
Inspirerende inzichten uit de cognitieve psychologie voor leerkrachten. 24 wetenschappelijke kernartikelen vertaald naar de dagelijkse lespraktijk.
Begrippen als Cognitive Load Theory, Dual Coding en Scaffolding klinken mooi en er zit degelijk onderwijskundig onderzoek achter, maar hoe kun je als leraar deze wetenschappelijke begrippen effectief benutten in je lespraktijk?
Paul A. Kirschner en twee jonge wetenschappers (Luce Claessens en Steven Raaijmakers) schreven het voor u op. Dankzij crowdfunding door 10 onderwijsstichtingen, 1 Pabo en de PO-Raad kan elke leraar in het PO beschikken over deze uiterst toegankelijke gids.

* #### Wijze Lessen
Dagelijks geven duizenden leraren het beste van zichzelf voor de klas. Hoewel het takenpakket van de leraar heel divers is, blijft het geven van een goede les de kern van het vak. Tim Surma, Kristel Vanhoyweghen, Dominique Sluijsmans, Gino Camp, Daniel Muijs en Paul Kirschner, auteurs uit Nederland en België met ruime ervaring in onderwijspraktijk en onderwijsonderzoek, hebben het initiatief genomen om de meest recente wetenschappelijke inzichten op het vlak van leren en instructie te verbinden met de praktijk van het lesgeven. Op 10 september verschijnt hun boek: 'Wijze lessen: 12 bouwstenen voor effectieve didactiek'. Het boek verschijnt in gedrukte versie, maar komt daarnaast ook gratis online beschikbaar.

* #### Jongens Zijn Slimmer Dan Meisjes XL: 35 Mythes Over Leren En Onderwijs
Internet heeft onderwijs overbodig gemaakt. Onze rechterhersenhelft is creatief, links is analytisch. Jongens leren anders dan meisjes... Al die onzin en meer ontkracht. 
Wanneer het over onderwijs gaat, doen de gekste mythes de ronde. Het probleem daarbij is dat mensen die mythes voor waar aannemen en ze in het onderwijs toepassen. Met alle nare gevolgen van dien ... Dit boek neemt clichés over onderwijs en leren onder de loep, en laat er de meest recente wetenschappelijk onderbouwde inzichten op los. Zo sneuvelen onder andere de onterecht hoog ingeschatte leerstijlen, blijken herinneringen nooit waterdicht te zijn en wordt het voor eens en altijd duidelijk dat jongens echt niet beter zijn in wiskunde. Jongens zijn slimmer dan meisjes is een must voor iedereen die betrokken is bij onderwijs, van leerkrachten en ouders tot managers en opleidingsverantwoordelijken of onderwijsbestuurders. Deze nieuwe en uitgebreide versie biedt nog meer duiding en is verder aangescherpt met inzichten uit recent onderzoek.

* #### Juffen zijn Toffer dan Meesters: En nog meer Mythes over Leren en Onderwijs
Huiswerk kunnen we beter afschaffen, beeldschermen maken kinderen depressief, om expert te zijn moet je 10.000 uur oefenen... en nog meer mythes over leren en onderwijs
Goede omgang met kennis, bronnen en factchecking is belangrijker dan ooit, zeker in opvoeding en onderwijs. In de veelheid aan informatie en meningen die leraren en leerlingen, maar ook ouders, wetenschappers, pedagogen, beleidsmedewerkers en politici dagelijks te verwerken krijgen, is het niet altijd duidelijk wat ze werkelijk voor waar mogen aannemen.
In Juffen zijn toffer dan meesters trekken Pedro De Bruyckere, Paul A. Kirschner en Casper Hulshof de lijn door van hun bestseller Jongens zijn slimmer dan meisjes. Gesteund door onderzoek bespreken ze een volledig nieuwe reeks onderwijsmythes. In verhitte debatten zoeken ze naar het sterkst gedragen standpunt. Ook als er daardoor hardnekkige fabels moeten sneuvelen.
Is aangeboren intelligentie bepalend voor een goede schoolcarrière? En hoe zit het nu met die juffen en meesters? In dit boek staat het weloverwogen antwoord.

### Wetenschappelijke publicaties

[CV](https://www.ou.nl/Docs/Expertise/NELLL/publicaties/CV%20Paul%20Kirschner%20-March%2024%202009.pdf)


* [Why minimal guidance during instruction does not work: An analysis of the failure of constructivist, discovery, problem-based, experiential, and inquiry-based teaching](https://www.tandfonline.com/doi/pdf/10.1207/s15326985ep4102_1?needAccess=true&)
Hier een aantal kenmerkende met een link naar CV
